5

Plato igitur physicis cognatam esse duxit orationem verisimilem, non veram.
Hujus rei causa quae sit, etiam in totius disputationis prooemio expositum est. Ex eo
enim cognoscimus veritatem et verisimilitudinem a Platone non omnibus rebus tribui.
‘'Onneq, inquit1), πρὸς γένεσιν σι’-σία, τοῦτο πρὸς πίστιν ἀλήθεια. His Plato quid signi-
ficet, plene et penitus cognoscimus collato loco, qui legitur de rep. VH 533 E sq.
Ἀρέσκει γοῦν - τὴν μὲν πρώτην μοῖραν ἐπιστήμην καλεῖν, δευτέραν δὲ διάνοιαν, τρίτην ”
δὲ πίστιν καὶ εἰκασίαν τετάρτην · καὶ ξτναμφότερα μὲν ταῦτα δόξαν, ξυναμφότερα
δ’ ἐκεῖνα νόησιν · καὶ δόξαν μὲν περὶ γένεσιν, νόησιν δὲ περὶ οὐσίαν · καὶ ὅτι οὐσία
πρὸς γένεσιν, νόησιν πρὸς δόξαν, καὶ ὅτι νόησις πρὸς δόξαν, ἐπιστήμην πρὸς πίστιν
καὶ διάνοιαν πρὸς εἰκασίαν ²). Inde videmus Platonem pariter atque in Timaeo dis-
cernere inter γένεσιν et οὐσίαν, inter fieri et esse. Ei, quod ortum habet, δόξα opinio,
ei, quod vere est, νόησις intellegentia respondet. δόξα autem in duas partes dividitur,
prout pertinet ad res ipsas, quae sensibus percipiuntur, aut ad talium rerum imagines;
altera dicitur πίστις persuasio fides, altera εἰκασία imaginatio opinatio e rerum simu-
lacris oriunda. Etiam νόησις bipartita est3 ea intellegentiae pars, quae ad meras ideas
refertur, ἐπιστήμη scientia est, ea autem, quae ad ideas a rebus abductas, διάνοια
ratiocinatio. Respondere igitur videmus varios scientiae et opinionis gradus idearum et
rerum generibuS, ita ut de rebus, quae sub sensus cadunt, nunquam quidquam veri, de
ideis autem nunquam dici possint probabilia.

Quae cum ita sint, satis cognoscitur maximam Timaei partem, cum sit de ortu
rerum sub sensus cadentium, versari in iis considerandis, quae probabilia sint ⁸). Sed
non totus hic dialogus est de physicis. Saepe commemorantur ideae, quarum simulacra
sunt res adspectabiles‚ dicitur etiam de summo deo, qui omnium est parens, de diis
inferioribus, qui summi dei mandata exsequuntur. Omnino rerum ortus non physicorum
more describitur, sed de eo narratur quasi de rebus a diis gestis. Ex hac rerum dissi-
millimarum conjunctione et nexu explicationis genus pendet, quo Plato in hoc libro usus
est. Fabulae enim id jure comparaveris. Inde etiam facile intellegitur, cur res non

1) Tim. 29 C. Quod quam perverse explicatum sit a C. F. Hermanno (ΡΙ. Philos. p. 700 n. 501),
vix credibile est. Recte ei adversatus est Susemihl, Pl. Phil. II p. 321 n. 187.

2) Optime hunc locum illustravit Steinhart. V. p. 217 sq.

³) Ueberwegius primum⁴ (Rhein. Mus. IX p. 7 6 n. 40) in Timaeo omnia esse probabiliter dicta
asseveraverat, nihil mythice. Deinde (Untersuchungen uber Plat. Schriften. p. 288 sq.) sententia paullulum
mutata non mythice, sed symbolice Platonem locutum esse putavit3 μῦθον enim semper esse de rebus
incertis (Gorg. 523 A). Sed ex ipso Timaeo audimus (p. 22 C 26 C) τὸ ἀληθὲς inesse ei, quod μύθου
σχῆμα habeat. Quamquam h. l. vis vocabuli ἀληθοῦς latius patere videtur, ita ut etiam verisimilia com-
plectatur. Quae cum ita sint. non ita multum duco interesse inter symbolice et mythice dicta.


4

De particula quadam Timaei Platonici explicaturus non alienum esse arbitror
praefari de auctoritate et vi, quam summus philosophus quaestionibus illis de rebus
physicis institutis tribuat. Hac autem de re ipse Timaeum fecit uberius exponentem
illa oratione, quam habuit statim postquam deos invocavit, ut coeptis suis adspirarent1).

⁹ Timaeus discernit inter id, quod semper est, nunquam fit, et id, quod semper
fit, nunquam est. Alterum quia semper eadem se ratione habet, intellegentia et ratione,
alterum quia fit et perit, vere autem nunquam est, opinione et sensu rationis experte
comprehenditur. Id autem, quod gignitur, auctore aliquo gigni necesse est. Itaque
cujus artifex id, quod eadem ratione semper se habet intuetur, id p chrum, cujus artifex
eo utitur exemplari, quod factum est, id non pulchrum fit. Ia vero mundus ortus est,
referendus enim est in earum rerum numerum, quae sensibus percipiuntur3 nam quae
sub sensus et opiniones cadunt, ea satis apparet fieri et facta esse. Illud vero consi-
derandum est, utrum exemplar imitatus artifex creaverit mundum. Quoniam autem
mundus est pulcherrimus, optimus artifex, facile intellegitur ad similitudinem illius ex-
emplaris, quod ratione et intellegentia comprehenditur et semper idem est, mundum
esse effictum. Itaque hunc mundum necesse est simulacrum esse exemplaris sempiterni
atque respondere huic utriusque necessitudini orationem, quae de his rebus explicet.
Quamobrem ubi de rebus dicendum est, quae stabiles sunt et immutabiles, orationem
par est constantem esse et talem, qualis redargui non possit, ubi de simulacris imitatis
et effictis, verisimilitudinem satis est consequi. Eadem enim ratio, quae est inter fieri
et esse, inter probabilitatem est et veritatem. Quae cum ita sint, haud sane est mirum,
quod de diis ortuque mundi disserens oratione utitur, quae sibi non omnino constet, et
si probabilia dicit, nihil ultra requirendum erit.

Hoc Timaei prooemium Socrates 2) valde laudat. Eo quod demonstratum est
posse tantum probabilia dici de physicis, id in initio alterius dialogi partis ⁸) simul cum
deorum imploratione repetitur. Quoniam autem multum refert, quo quid loco dicatur,
hoc sane non neglegendum erit in prooemiis Platonem de hac re exposuisse. Nec vero
in disputatione ipsa idem non dicit. τὰ εἰκότα se sequi profitetur p. 56 C 59 D 62 Α
67 Ι) 72 D, τὸν εἰκότα λόγον p. 30 B 55 D 56 A B 57 D 68 Β 90 Ε, τὸν εἰκότα μῦθον
p. 59 C 68 D, quibus locis nihil discriminis est inter λόγον et μῦθον, sed utroque nar-
ratio ipsa significatur 4).

op.mD-mn

⁹) Ρ· 29 D

⁸) Ρ 48 D

⁴) Cf. Wyttenbach. annot. ad Phaed (61 Β) p 127 sq.

